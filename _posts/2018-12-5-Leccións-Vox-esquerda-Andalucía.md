---
layout: post
title: Leccións sobre Vox e a esquerda desde Andalucía
---


Os comentarios que vou realizar neste artigo están baseados na análise dos resultados electorais do pasado domingo en Andalucía. Os datos proveñen do reconto provisional publicado pola Junta paraas sección censuais andaluzas e os resultados de cada opción de voto (forzas políticas, abstención, brancos e nulos) foron comparados cos obtidos nas anteriores eleccións autonómicas de 2015. Tan só caeron fóra da análise das 5.974 seccións recontadas aquelas que ou ben desapareceron ou ben apareceron (unhas 121 en total). A efectos simplificadores non tiven en conta a variación do censo de cada sección, e traballei só con datos relativos (porcentuais ou en tanto por un) calculados sobre a totalidade do censo.

Folga dicir que unha análise a este nivel de desagregación territorial, con case 6.000 unidades de investigación, fornece unha forza analítica moito máis significativos que traballando a nivel autonómico (1), provincial (8) ou municipal (778), e todas as conclusións se aproximarán tendencialmente moito máis ao comportamento do censo electoral (6.300.000), permitíndonos evitar os problemas da falacia ecolóxica asociada ao tratamento de datos agregados.

## Abstención diferencial ##

O primeiro foco debemos poñelo sobre a abstención. Case sempre debemos facelo porque xeralmente e cada vez máis desde que o sistema político está máis fragmentado, a abstención e a principal opción de voto da cidadanía.

Mais neste caso debemos facelo con atención porque a caída na participación foi especialmente intensa, e temos que fixarnos dobremente porque a mobilización electoral foi diferente á esquerda e á dereita do espectro político, o que provocou enormes variacións no voto aos bloques ideolóxicos e ás forzas políticas.

Nesta ocasión, ademais, a variación na abstención/participación tivo un compartamento dúas veces diferencial, por canto se verifica que existiu un cambio moi diferente segundo falemos das zonas urbanas ou das rurais.

Nos cartogramas seguintes (mapas distorionados para tentar representar sobre o plano da forma máis proporcional posible o peso electoral de cada sección censual) pódese verificar a) en termos estáticos ou transversais a maior abstención rexistrada en zonas rurais (fóra dos globos máis claros que representan as cidades) e b) en termos dinámicos que os maiores crecementos da abstención a respecto de 2015 se rexistran tamén na Andalucía rural.

![_config.yml]({{ site.baseurl }}/images/Abstención, PA 2018, cartograma seccións censuais.png)
![_config.yml]({{ site.baseurl }}/images/Var Abstención, PA 2018, cartograma seccións censuais.png)

Cómpre lembrar que as anteriores autonómicas se celebraron coincidindo coas municipais de 2015, un momento no que en practicamente todo o Estado o electorado da dereita se debatía entre votar coma sempre ao PP, a Ciudadanos como forza emerxente nas enquisas (as xerais non se celebrarían ata decembro) ou absterse. As municipais foron o momento en que se manifesotu con maior intensidade o desgaste do Partido Popular, acosado polos casos de corrupción, e en non poucos concellos o resultado describiu unha forte desmobilizacion do electorado popular que en boa medida optou por quedar na casa. En moitas cidades iso facilitou a aparición de gobernos progresistas, significativamente liderados por candidatuas cidadás nas que se integraron Podemos e outras forzas políticas da España periférica ou non castellana. Se temos en conta aquela situación, nalgunha medida excepcional ou pouco habitual, é máis fácil comprender a variación que experimentou a abstención en Andalucía nestas eleccións autonómicas. A dereita pasou dunha desmobilización urbana con poucos antecedentes históricos a esta nova situación na que se mobilizou por completo, optando por calquera das tres forzas políticas que tiñan no menú.

O dato máis fascinante en relación coa abstención constitúeo o feito de que as cidades participaran máis que o rural, cando o normal é que aconteza o contrario. É aí onde se producen os maiores cambios.

## O nivel de voto en relación a 2015 ##

![_config.yml]({{ site.baseurl }}/images/Corr1.png)

O domingo pasado a abstención foi alta, pero foino sobre todo onde o resultado do PP en 2015 era máis baixo, concretamente nesas zonas rurais cativas de décadas de dominio socialista.

O voto nulo replicouse en boa medida nos mesmos lugares, pero en particular rexístrase unha pequena correlación positiva (significativa ao 99%) cos lugares onde o PSOE tivera mellores resultados en 2015. De aquí cabe deducir un certo voto de castigo ao partido gobernante, nestes momentos tanto en Andalucía como no Estado.

![_config.yml]({{ site.baseurl }}/images/PSOE, PA 2018, cartograma seccións censuais.png)

O voto do PSOE en 2018 replicou os patróns xeográficos do 2015, pero foi máis baixao naqueles lugares que máis votaran a Ciudadanos hai 3 anos. Non é descartable tampouco o retroceso en lugares onde xa houbera máis abstención e máis voto ao PP, que podemos identificar coas con maior peso de votantes tradicionalmente bipartidistas: zonas rurais con persoas de maior idade.

![_config.yml]({{ site.baseurl }}/images/PP, PA 2018, cartograma seccións censuais.png)

Como o PSOE o PP tamén caeu polo tanto nas áreas onde maior abstención houbera xa en 2015 e, curiosamente, naquelas onde Adelante Andalucía (en rigor, a suma de Podemos e IU por separado) tiveran mellores resultados. Neste caso falaríamos máis de zonas urbanas, poboación nova.

![_config.yml]({{ site.baseurl }}/images/C's, PA 2018, cartograma seccións censuais.png)

Ciudadanos aumentou nas zonas que tiveran máis voto ao PP, menos voto ao PSOE e menos abtención.

![_config.yml]({{ site.baseurl }}/images/AA, PA 2018, cartograma seccións censuais.png)

Adelante Andalucía repetiu basicamente o patrón xeográfico de voto do 2015.

![_config.yml]({{ site.baseurl }}/images/Vox, PA 2018, cartograma seccións censuais.png)

Vox pola súa banda se multiplicou en zonas con baixo voto socialista en 2015 e moito voto tanto ao PP como a Ciudadanos.

## O cambio de voto a respecto de 2015 ##

![_config.yml]({{ site.baseurl }}/images/Corr2.png)

Máis clarificador parece analizar onde se produciron os transvasamentos ou transferencias de voto, facendo unha analoxía coas coñecidas táboas de resultados que nas enquisas electorais cruzan recordo e intención de voto.

O resultado máis chamativo é que as variacións no voto a Vox (crecemento) coinciden esencialmente coas variacións de signo contrario (caída) experimentadas polo PP. Este resultado non se verifica con tanta intensidade, nin moito menos, a respecto de Ciudadanos.

O crecemento de Vox coincide tamén con caídas da abstención. É dicir, Vox multiplica resultado coincidindo con zonas nas que a participación aumentou sensiblemente con respecto a 2015 (zonas urbanas igualmente).

![_config.yml]({{ site.baseurl }}/images/Var PSOE, PA 2018, cartograma seccións censuais.png)

A abstención varíou en sentido contrario a como cambiou o resultado do PSOE, signficando un transvasamento entre ambas opcións de voto. Na maior parte dos casos isto equivale a identificar caídas do voto socialista con aumento da abstención, pero tamén algúns poucos casos (urbanos) nos que acontece o contrario: medre do PSOE e aumento da participación.

![_config.yml]({{ site.baseurl }}/images/Var PP, PA 2018, cartograma seccións censuais.png)

As caídas do PSOE danse en zonas onde aumentou o PP. Isto indica que o PP foi obxecto dun dobre transvasamento. Por un lado cedeu votos a Vox e por outro lado recibiu voto socialista. A primeira impresión é que estes movementos non se produciron precisamente nas mesmas zonas, senón que o voto ultra se rexistrou nas zonas urbanas e o voto de centro se moveu máis no rural. O correlato con perfís demográficos e socioeconómicos diferentes (idade, estudos, renda) é inmediato.

Ademais, verifícase unha correlación positiva entre o voto a PSOE e a Vox. Dado que Vox só medrou isto indicaría que o voto ao PSOE se mobilizou frente á ameaza ultra en determinadas zonas (urbanas). Asistimos así a confirmación dun fenómeno que, correctamente rexistrados polos trackings electorais da última semana de campaña, explicaría a utilización da mensaxe antifascista utilizada por Susana Díaz, que lle tería rendido algúns froitos en determinadas zonas urbanas.

![_config.yml]({{ site.baseurl }}/images/Var C's, PA 2018, cartograma seccións censuais.png)

A variación (crecemento xeral) de Vox está moi uniformemente repartida por toda Andalucía. Tan só se aprecian menores crecementos (en relación ao total censual, o que equivale a crecementos en porcentaxe de voto a candidaturas por mor do aumento da abstención) en algunhas cidades.

![_config.yml]({{ site.baseurl }}/images/Var AA, PA 2018, cartograma seccións censuais.png)

O retroceso de Adelante Andalucía tamén é moi homoxéneo, tanto en zonas urbanas como rurais, salvándose unicamente algúns centros urbanos.

## A voto á vista das características demográficas, sociais e económicas ##

É escasa (moito) a información estatística oficial existente ao nivel das seccións censuais. Porén, podemos concluír grazas aos datos existentes as segunte correlacións:

![_config.yml]({{ site.baseurl }}/images/Corr3.png)

- En canto ao nivel de voto en 2018:

-- O voto á dereita é maior nas zonas con maior porcentaxe de persoas con estudos universitarios e menor porcentaxe de persoas con estudos primarios. Isto é claramente así no caso de Vox e Ciudadanos, e tamén, aínda que con menor intensidade, no caso do Partido Popular, cuxo resultado aparece influenciado tamén pola idade, recollendo mellores resultados entre a poboación máis vella.

-- Ao revés, o voto ao PSOE e a abstención é maior onde maior é o peso das persoas con estudos primarios e menor o das persoas con estudos universitarios. Esta asociación, que afecta obviamente ao conxunto da esquerda, votante ou non, non se reproduce no caso de Adelante Andalucía, que ten un voto transversal en canto a titulación. No PSOE tamén existe unha evidencia de relación entre maior e idade e mellor resultado, mentres que acontece ao contrario coa abstención, máis alta nos concellos con menor idade media.

-- O PSOE obtén mellores resultados en áreas con maior proporción de vivendas principais en propiedade, mentres que Ciudadanos salienta naqueloutras cun maior peso de vivendas en réxime de hipoteca.

- En canto ás variación no voto a respecto de 2015:

-- 
