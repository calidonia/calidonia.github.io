---
layout: post
title: Comparando allos e bugallos
---

**Comparar, un vicio ou unha virtude?**

Hai a quen non lle gustas as comparacións. Un pode sair malparado se se coloca ao lado de quen está mellor, ou tamén pode sentir un desexo irrefrenable de comprar un tractor máis grande que o do viciño aínda que teña unha leira máis pequena. En cambio, tamén hai quen copia boas prácticas, casos de éxito e aprende do que paga a pena imitar, aínda que ás veces tente aplicalo a realidades ben distintas. Comparar pode ser, por tanto, bo ou malo, depende.

O que é innegable é que comparar supón ter máis información, e ter máis datos sempre é bo se o que se pretende é coñecer un fenómeno, analizalo razoadamente e propor accións e medidas que incidan nel, o transformen e o melloren. Mais para iso é preciso utilizar aqueles elementos comparativos axeitados.

Cando falamos de Santiago de Compostela desde a perspectiva dun goberno municipal, e ogallá tamén desde a perspectiva de quen ten ou debería ter a responsabilidade de ser oposición no Pleno, que é entón o que interesa? Comparármonos cos concellos da volta ou co resto de cidades? E neste caso, miramos só cara ás cidades galegas, que aínda que próximas poden ser e son moi diferentes entre si, ou cara outras cidades do resto do Estado? Se falamos de política municipal é interesante botar un ollo a Portugal e a Europa? Ben, a todas estas preguntas tento aquí dar unha resposta.

...
